# Dynamic-Reminder


## Översikt av projekt
### Syfte
Syftet med projektet är att alla gruppmedlemmar ska öka sina kunskaper om grupprocesser och programmering fram tills projektet är slut. Projektgruppen vill framställa en färdig produkt genom att utveckla ett interface i Android Studio, programmera med tidsintervall och få en applikation att generera notiser. För att det ska fungera ska projektgruppen praktiskt applicera teorin i kursen på projektet, samtidigt som  projektgruppen lär sig tidshantering i Youtrack och versionshantering i Git.

### Omfattning
Projektets omfattning är på 13 veckor och totalt 220 timmar per persson. Totalt består projektgruppen av fem personer. Begränsningarna är till två handledningstillfällen i veckan. Projektgruppen ska även begränsa produkten utifrån de krav som beskrivs i kravdokumentet.

### Mål
Projektgruppens mål med projektet är att alla gruppmedlemmar ska ha ökade kunskaper inom grupprocesser och programmering vid projektets slut. Målet är även att ha en fungerande applikation som kan skicka notifikationer till användaren i dynamiska tidsintervall. Projektgruppen vill kunna applicera all teori i kursen om processmodeller och arkitekturer i arbetssättet som grupp och i koden. Projektgruppen vill kunna arbeta i Android Studio där det kopplas ihop med kod i Java som skapar ett gränssnitt. Projektgruppen vill förstå hur programmet Youtrack och Git fungerar så det kan användas i framtida projekt, och dra nytta av alla fördelar som det ger till ett projektarbete. Gruppmedlemmarna vill även lära sig att kunna agera i olika roller inom ett projekt, exempelvis att alla ska kunna hålla, planera och anteckna under ett möte. Gruppmedlemmarna vill även lära sig hur man tydligt och strukturerat fördelar arbetsuppgifter under ett längre projekt.


## Intressenter
### Målgrupp
Projektets målgrupp innefattar de som vill bygga bättre rutiner, som ofta glömmer bort regelbundna sysslor eller som enkelt vill kunna få en överblick av alla sysslor som behöver göras. Produkten är även tänkt för de som inte känner att de gör saker direkt, utan behöver bli påminda upprepade gånger för att utföra sysslan. Användaren ska inte behöva vara ett tekniskt geni, men behöver ha grundläggande tekniska kunskaper. Projektgruppen kommer utveckla applikationen för Android och riktar sig därför till Androidanvändare och projektgruppen kommer även att fokusera på en engelsktalande målgrupp.

### Intressenter
- Utvecklarna av projektet är centrala intressenter, de har utgått från vad de vill kunna få ut av produkten. Projektet påverkas även av att gruppen är studenter och vill lära sig vissa delar inom programmering som därför kan komma att användas.
- Lärare på kursen påverkar projektet då detta är en universitetskurs. De har bestämt formatet, tidsbudgeten, samt bidragit med ett ramverk som projektgruppen kommer utgå ifrån. Lärarna kommer även finnas som stöd och kan komma att hjälpa utveckla produkten när gruppen behöver hjälp.
- Projektets målgrupp som definierats ovan då projektgruppen kommer utveckla applikationen med dem i åtanke.
- Android som plattform är en extern intressent då projektgruppen siktar på att utveckla en applikation för Android. Den kommer låta applikationen nå ut till ett större antal än om produkten bara funnits i java.
- Projektgruppens framtida arbetsgivare kan även ses som intressenter då projektet kommer bidra med arbetslivserfarenhet
- Även andrahandsintressenter inkluderas här dvs. de som påverkas om en användare kommer nyttja vår produkt. Det är de som påverkas av att man blir mer organiserad genom användningen av produkten. Om en användare lägger in en påminnelse för att ringa sin mormor så kommer användarens mormor också påverkas av applikationen.

## Produktbeskrivning
### Prototyp
Som en del av projektet utvecklas en applikation för desktop som främst ska fungera som en prototyp för hur en Androidapplikation kan se ut och fungera. Syftet med detta är att utveckla en prototyp i en miljö som utvecklarna redan är bekanta med, innan vi försöker lära oss en helt ny utvecklingsmiljö.

### Produkten
Produkten är en applikation, tänkt för Androidtelefoner, som ska ge användaren påminnelser. Applikationen ska hjälpa användaren att komma ihåg samt utföra sysslor eller uppgifter regelbundet. Det som skiljer den här applikationen från andra applikationer för påminnelser är att tidsintervallerna är dynamiska och anpassningsbara. Dessutom kommer applikationen påminna användaren genom trevliga notifikationer, för att användaren ska ha en angenäm upplevelse. Påminnelserna uttrycks i form av frågor, likt: “Har du kommit ihåg att vattna blommorna?”

Applikationens viktigaste funktion är att hantera påminnelser genom uppgifter. Applikationen består av tre huvudsakliga komponenter: en översiktlig vy där alla uppgifter visas, en detaljerad vy för en specifik uppgift samt notifikationer till uppgifterna. För varje uppgift kan användaren se hur lång tid det är kvar tills uppgiften bör utföras, i grön färg, eller om uppgiften inte utförs i tid, i röd färg. När en uppgift skapas så schemaläggs även en notifikation efter det tidsintervall som användaren valt, och det är i denna notifikation själva påminnelsen dyker upp.

### Utvecklingsprocess
Projektgruppen kommer att arbeta med en egenkomponerad agil process där diverse strategier från olika agila processmodeller såsom Scrum och XP (Extreme Programming) tillämpas.

### Processmodeller som inspiration
Projektgruppen kommer vara en självorganiserande grupp om fem personer. Projektet genomförs i sprintar med retrospektmöten i slutet av varje sprint likt processen i Scrum [1, s.85]. Inspiration  hämtas även ifrån Scrums ”daily scrum”-möten samt principen om synlighet för alla i projektet.

Koncept som projektgruppen har valt att använda sig av som inspirerats av XP [1, s.77] är ”collective ownership”, ”pair-programming” och "sustainable pace”. Hela gruppen ansvarar för alla delar av systemet.
Ifrån det Agila manifestet[2] lägger projektet extra vikt vid följande principer:

> ”The most efficient and effective method of conveying information to and within a development team is face-to-face conversation”. 

> ”Build projects around motivated individuals. Give them the environment and support they need, and trust them to get the job done”. 

> ”At regular intervals, the team reflects on how to become more effective, then tunes and adjusts its behavior accordingly”.  

### Projektgruppens arbetsprocess 
Projektgruppen lägger stor vikt vid att arbeta tillsammans som ett team och att ta tillvara på varje individs styrkor. Målet är att alla i gruppen ska lära sig så mycket som möjligt under projektets gång. Varje medlem i projektet har ett ansvar över sina arbetsuppgifter men den som stöter på problem ska alltid kunna få hjälp och stöttning av de andra i gruppen.

Projektgruppen kommer inte anamma konceptet med daily scrum fullt ut utan ha ett liknande fast längre möte en gång i veckan. Det innehåller punkter om hur projektmedlemmarna mår, hur arbetet den senaste veckan har flutit på, vilka kommande arbetsuppgifter som finns och hur dessa fördelas, konflikter som uppstått med mera. Detta är även ett tillfälle att lyfta ifall något i arbetsprocessen kan justeras för att bli mer effektivt. Då vårt mål är att flera tillfällen i veckan arbeta tillsammans finns även under dessa tillfällen möjlighet att lyfta denna fråga. Även retrospektmötena kommer att fungera som tillfällen att reflektera kring gruppens arbetsprocess och hur den kan förbättras genom att medlemmarna får ta emot synpunkter från andra grupper.

Gruppens mål är att kunna ses och arbeta tillsammans så mycket som möjligt. När möten inte kan ske fysiskt används digitala plattformar för videosamtal så att gruppen får en känsla av fysiska möten även när detta ej är möjligt. Då arbetsgruppen inte har möjlighet att mötas på ett och samma ställe varje dag så finns ingen möjlighet att arbeta enligt Scrums princip att arbetsuppgifter skrivs upp på till exempel ”post it”-lappar som sätts upp på en tavla men däremot används digitala gemensamma dokument för att alla i gruppen ska kunna få tillgång till information om vilka arbetsuppgifter som finns och vem som utför dem.

Då ett av huvudmålen för projektet är att projektmedlemmarna ska införskaffa sig många nya kunskaper under projektets gång så är det viktigt att alla medlemmar får möjlighet att arbeta med alla delar av projektet. Ingen enskild person äger koden utan det gör gruppen gemensamt. Vid vissa tillfällen planerar projektgruppen att försöka par-programmera för att se om detta gör medlemmarna mer effektiva och om det kan vara en taktik som fungerar för att tillsammans snabbare kunna bygga bitar av koden som gruppen anser vara mer komplex. Gruppen planerar även att arbeta i par vid testning och vid debugging i systemet. Arbetstiderna ska i största möjliga mån planeras under vardagar mellan klockan 8 och 17. Varje enskild person i projektet har en tidsbudget på 220 timmar som inte ska överskridas. Att planera gruppens arbete och samtidigt vara beredda på att omprioritera och anpassa projektet efterhand är saker som ska hjälpa gruppen att inte behöva arbeta övertid.

## Kravinsamling och analys 
Då projektmedlemmarna ses som potentiella användare av produkten utgår gruppen ifrån sig själv vid framtagning av krav. Kravinsamling sker genom brainstorming inom projektgruppen samt genom analys av existerande applikationer med liknande funktioner som dem hos projektets produkt. Eftersom projektets arbetssätt är agilt kan krav komma att ändras och omprioriteras under projektets gång. Use case-diagram kommer att tas fram vilket kan användas för att ta fram funktionella krav. Kraven förses med individuella id-nummer för att främja spårbarhet.
Arkitektur och design 

Systemets arkitektur designas utifrån ett MVC-mönster [1, s.176] då detta är något som projektgruppen har erfarenhet av och som den anser ger en tydligt strukturerad kod.
Grafisk design och användargränssnitt

## Testning och validering
Projektgruppen kommer att skapa en mockup i Adobe XD och en prototyp av produkten i Java Swing för att kunna analysera och testa gränssnittet.
